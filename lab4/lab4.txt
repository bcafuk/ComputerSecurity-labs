                       +===============================+
                       | Sigurnost računalnih sustava  |
                       | Četvrta laboratorijska vježba |
                       +-------------------------------+
                       |          Borna Cafuk          |
                       +===============================+


+---------------------------+
| 1) Skeniranje alatom ping |
+---------------------------+

Povratne TTL vrijednosti su sljedeće:
 *  64 za virtualni stroj,
 * 116 za mail.fer.hr,
 * 244 za 161.53.19.1, te
 *  52 za imunes.net.

Pretpostavit ću da su početne vrijednosti TTL vrijednosti potencije broja dva,
što bi dalo 64 za prvo i zadnje računalo, 128 za drugo i 255 za treće (256 bi
bilo više od maksimuma).  Za sva računala osim virtualnog stroja to daje broj
skokova jednak 11 ili 12.  DNS pretragom sam utvrdio da su sva tri računala na
mreži 161.53.0.0/16, koja pripada CARNetu.  11 do 12 skokova mi se čini da je u
rangu očekivanog broja skokova za datagrame s računala koja su unutar Hrvatske,
vjerojatno u Zagrebu.  To mi govori da je moja pretpostavka da za početne TTL
vrijednosti razumna.

Pretraživanjem interneta sam naišao na „defaultne” početne TTL vrijednosti za
razne operacijske sustave, iz čega mogu uz pomoć dodatnih informacija donijeti
neke zaključke o operacijskim sustavima pokrenutima na tim računalima.

imunes.net vjerojatno ima početni TTL jednak 64, što se poklapa s vrijednosti
na virtualnom stroju koji pokreće Ubuntu i izvorima na internetu koji kažu da
je „defaultna” vrijednost za Linux i FreeBSD jednaka 64.  Dakle, pogađam da je
taj poslužitelj pokrenut na nekoj distribuciji Linuxa ili na FreeBSD-u.

mail.fer.hr vjerojatno ima početni TTL jednak 128, što se poklapa s
„defaultnom” vrijednošću na Windowsima, pa zaključujem da je na tom računalu
pokrenuta neka inačica operacijskog sustava Microsoft Windows Server.

161.53.19.1 vjerojatno ima početni TTL jednak 255.  Izvori na internetu navode
da je to „defaultna” vrijednost za operacijski sustav Cisco IOS.  Nisam
pretjerano siguran u to jer navode i druge sustave s tom vrijednošću, ali mi se
čini da bi Cisco IOS mogao biti najizgledniji.

Pomoću ove vrijednosti ne mogu sa stopostotnom sigurnošću utvrditi o kojem je
operacijskom sustavu riječ jer više sustava ima istu „defaultnu” vrijednost, a
moguće je i da je ona naknadno konfigurirana na nekima od navedenih računala.


+---------------------------+
| 2) Skeniranje alatom nmap |
+---------------------------+

TCP connect scan na virtualnom stroju nije prouzročio vidljivu promjenu ispisa.
Nmap je u potpunosti uspostavio TCP vezu („three-way handshake”), pa ju
raskinuo koristeći TCP RST paket (ne FIN).  Zato što je veza uspostavljena i
raskinuta unutar 0,5 sekundi, uopće se nije pojavila u netstatu.

Skeniranje UDP portova nije prouzročilo nikakvu promjenu u ispisu.  Na
poslužitelju ne postoje procesi koji slušaju na UDP-u, pa se nije imalo što
pojaviti.

TCP syn scan je prouzročio pojavu nove TCP priključnice na vratima 22 (SSH) u
stanju SYN_RECV.  Nmap je poslao SYN segment, ali nije odgovorio na
poslužiteljev SYN/ACK.  Kako veza nije u potpunosti uspostavljena, priključnica
je ostala vidljiva u netstatu dok nije istekla njena vremenska kontrola.

Detekcija operacijskog sustava je u ispisu stvorila desetak SSH priključnica u
stanju SYN_RECV.  Pretpostavljam da je to zbog toga što je Nmap trebao otvoriti
više veza kako bi vidio ponašanje operacijskog sustava u ovisnosti o npr.
veličini TCP prozora i sl.  Nmap je uspješno operacijski sustav Linux 5.0.0
identificirao kao „Linux 4.X|5.X”.

Detekcija verzija servisa je u ispisu stvorila jednu SSH priključnicu u stanju
SYN_RECV.  Nmap je ispravno identificirao inačicu SSH poslužitelja kao OpenSSH
7.6p1.

Općeniti scan je imao kombinirani učinak identifikacije operacijskog sustava i
verzija servisa, te je dodatno stvorio priključnice u stanju TIME_WAIT, odnosno
priključnice koje je poslužitelj zatvorio, ali koje još čekaju za slučaj da
neki paketi kasne.

Pri skeniranju verzija servisa iznutra i izvana nema razlika.  To je zbog toga
što na poslužitelju ne postoje neki procesi koji su dostupni samo lokalno, već
samo SSH usluga koja je dostupna i izvana.


+----------------------------+
| 3) Konfiguracija vatrozida |
+----------------------------+

1. Pristup s LAN-a na DMZ i Internet: Na FW_int sam omogućio sve NEW pakete s
   eth1 na eth0.
2. SSH s int1 na FW_int: Na FW_int na eth1 su odobrene TCP veze s 10.0.1.21 na
   10.0.1.1, port 22.
3. Mail-relay ima SMTP pristup na mail: Na eth0 na FW_INT sam odobrio TCP veze
   s 198.51.100.10 na 10.0.1.10, port 25.
4. SSH s int1 na FW: Na FW na eth2 su odobrene TCP veze s 10.0.1.21 na
   198.51.100.1, port 22.
5. HTTP i HTTPS s Interneta na web: Na FW na eth0 sam dopustio TCP veze na
   198.51.100.11, vrata 80 i 443.
6. SMTP s Interneta na mail-relay: Na FW na eth0 sam dopustio TCP veze na
   198.51.100.10, vrata 25.
7. DNS pristup na internet s web i mail-relay: Na FW na eth2 sam dopustio TCP i
   UDP veze s 198.51.100.10 i 198.51.100.11, na port 53
8. Anti-spoofing pravila za FW_int: Na eth0 sam zabranio veze s 10.0.0.0/8 i
   198.51.100.2.
9. Anti-spoofing pravila za FW: Na eth0 sam zabranio veze s 10.0.0.0/8,
   198.51.100.0/24 i 192.0.2.1.


+---------------------------------------------------------+
| 4) Konfiguracija ssh poslužitelja i „jump host” pristup |
+---------------------------------------------------------+

Na FW sam dopustio pristup portu 1111 na mail-relayu s Interneta.  Na FW_int
sam dopustio pristup portu 2222 na mailu iz DMZ-a.

Na SSH poslužiteljima sam:
 * promijenio port na 1111, odnosno 2222
 * „PermitRootLogin” privremeno postavio na „yes”
 * „PubkeyAuthentication” postavio na „yes”
 * „PasswordAuthentication” privremeno postavio na „yes”

Na računalu pc sam izgenerirao ključeve.  Kopirao sam javni ključ na
mail-relay.  Provjerio sam da kad se spajam na njega se ne koristi lozinka, već
ključevi.  Javni ključ sam kopirao na mail.  Isto sam provjerio i za njega
pomoću jump hosta.

Na SSH poslužiteljima sam:
 * „PermitRootLogin” postavio na „prohibit-password”
 * „PasswordAuthentication” postavio na „no”

Opcije kojima bih bolje zaštitio poslužitelje su:
 * isključivanje prijave pomoću lozinke (PasswordAuthentication) i uključivanje
   prijave pomoću ključa (PubkeyAuthentication), jer je tajni ključ puno teže
	 razbiti grubom silom nego lozinku
 * isključivanje prijave root korisnika (PermitRootLogin), kako bih
   ograničio štetu koju napadač može uzrokovati
